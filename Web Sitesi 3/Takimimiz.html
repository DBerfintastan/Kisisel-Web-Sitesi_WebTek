<html>
    <head>
        <title>
            SAKARYASPOR
        </title>
        <link rel="stylesheet" href="css/Takimimiz.css">
    </head>
    <body background="Resimler/arkaplanss.jpg">

        <div class="ustmenu">
            <ul>
                <li><a href="Anasayfa.html"> Anasayfa </a></li>
                <li><a href="Hakkimda.html"> Hakkımda </a></li>
                <li><a href="Ozgecmis.html"> Özgeçmişim </a></li>
                <li><a href="SakaryaHakkinda.html"> Sakarya Hakkında </a></li>
                <li><a href="Takimimiz.html"> Sakaryaspor </a></li>
                <li><a href="Index.php"> Giriş </a></li>
                <li><a href="Iletisim.html"> İletişim</a></li>
            </ul>
        </div><br>
        <h1 id="Baslik1">SAKARYA SPOR TARİHÇESİ</h1>
        <div class="tarihce">
            
            <p>
                17 Haziran 1965 tarihinde il merkezi Adapazarı'nda; İdman Yurdu, Ada Gençlik, Gençler Birliği, Güneşspor kulüplerinin birleşmesi ile Sakarya ilini, aynı yıl kurulan Türkiye 2. Futbol Ligi'nde temsil etmek amacıyla kurulmuştur. İlk amblemi "futbol topu üzerinde iki adet S harfleri ve 1965" dir. 1987 yılında dönemin kulüp başkanı Erkal Etçioğlu tarafından tasarımı yaptırılan ve halen kullanılan amblemi ise "Sakarya Nehri'nin S harfini andırarak kıvrılarak Sakarya Köprüsü'nün altından akması ve iki yakayı yeşil ve siyah renklerle boyaması" figürüdür.
                İlk başkanı Ethem Boran, ilk teknik direktörü ve aynı zamanda takımın kalecisi ve kaptanı, kulübün kuruluşunda da önemli pay sahibi olan Fikret Aldinç'tir. Sakaryaspor kendi sahasındaki ilk resmi lig maçını 1965-66 sezonunda Mersin İdman Yurdu ile oynamış, maçın son dakikalarında teknik direktör/kaleci Fikret Aldinç'in penaltı golü ile 1-0 lık skorla sahasındaki ilk resmi golünü atmış, tarihindeki ilk resmi galibiyetini almıştır.
            </p>
            <p>
                1973-74 sezonunda 1. Lig'e çok yaklaşan ama Trabzonspor'a geçilen Sakaryaspor, 1980-81 sezonunda 2. Lig A Grubu şampiyonu olarak 1. Lig'e çıkmıştır. 1. Lig'de en iyi derecesini 1981-82 sezonunda 5. olarak yapan Sakaryaspor aynı sezon, Fenerbahçe'yi deplasmanda 1-0, Galatasaray'ı deplasmanda 2-0 geçmiş, Beşiktaş'la ise İstanbul'da 1-1 berabere kalmıştır. 1985-86 sezonunda sondan 3. olarak 2. Lig'e düşmiştür. Ancak ertesi sezon 2. Lig C Grubu'nda Konyaspor'u averajla geçerek yeniden 1. Lig'e dönmüştür.
            </p>
            <p>
                Ertesi sene, 1987-88 sezonunda, Necdet Niş teknik yönetiminde; Aykut Kocaman, Oğuz Çetin, Turhan Sofuoğlu, Engin İpekoğlu, Serdar Şenkaya, Sinan Turhan, Kemal Yıldırım'lı kadrosu ile takım tarihindeki en büyük başarısına Türkiye Kupası şampiyonu olarak ulaşmıştır. İlk turda Konyaspor'u (4-0, 1-0), ikinci turda Fenerbahçe'yi (5-1, 1-2), çeyrek finalde Beşiktaş'ı (4-0, 1-0), yarı finalde Zonguldakspor'u (5-0, 0-1) ve nihayet finalde Samsunspor'u (2-0, 1-1) lik skorlarla geçerek bu tarihi başarıya ulaşır. Özellikle farklı Fenerbahçe ve Beşiktaş galibiyetleri ses getirmiş, sezonun kupa şampiyonluğuyla tamamlanmasının ardından; Oğuz, Aykut, Turan ve Serdar Fenerbahçe'ye transfer olmuş; Fenerbahçe'nin bir sonraki 1988-89 sezonundaki 103 gollü efsane şampiyonluğunda başrolü oynamışlardır. Sakaryaspor ertesi sene Türkiye'yi UEFA Kupa Galipleri Kupası'nda temsil ederek, tarihinde ilk kez uluslararası bir kupada boy göstermiştir. Kupanın ilk turunda Macar temsilcisi Spartakus takımını Duşan Pesiç ve Yücel Çolak'ın golleriyle 2-0, sonraki maçı ise 0-1 kazanarak geçmiştir. Ancak 2. turda Alman Eintracht Frankfurt takımına 3-1 ve 3-0'lık skorlarla boyun eğerek elenmiştir.
            </p>
            <p>
                1989-90 sezonunda sonuncu olarak 2. Lig'e düşmüştür. Yeniden 1. Lig'e 1997-98 sezonunda 2. Lig yükselme maçlarında önce şimdiki ismi Marmaris Belediyespor olan Marmarisspor'u 3-0, sonra Erzincanspor'u 4-1, finalde İstanbul Büyükşehir Belediyespor'u 1-0 yenerek dönmüştür. Ama ertesi sezon sondan 3. olarak 2. Lig'e tekrar düşmüştür. 1999-2000 sezonunda şehri ciddi şekilde etkileyen Marmara Depremi yüzünden 2. Lig maçlarına çıkamamıştır.
            </p>
            <p>
                2001 yılında 2. Lig A Kategorisi'ne kabul edilmiştir. 2002-03 sezonunda Sivasspor deplasmanına giderken geçirilen kaza yüzünden yardımcı antrenör Aykut Yiğit ve iki futbolcusunu kaybetmiştir.
                Süper Lig'e 2003-04 sezonunda 2. Lig A Kategorisi şampiyonu olarak dönmüştür. Ancak ertesi sezon sondan 3. olarak 2. Lig A Kategorisi'ne tekrar dönmüştür. 2005-06 sezonunda 2. Lig A Kategorisi'ni normal sezonda 4. bitirerek yükselme maçlarına katılmaya hak kazanmıştır. İlk maçta lig 5.si İstanbulspor'la karşılaşan Sakaryaspor, normal süresi golsüz, uzatması 2-2 biten maçta rakibini penaltılarla 5-3, toplamda 7-5 yenerek final oynamaya hak kazanmıştır. Finaldeki rakibi lig 6. sı Orduspor'u 1-0 yenen lig 3.sü Altay olmuştur. Rakibini 4-1 yenen Sakaryaspor, düşmenin ertesinde yeniden Süper Lig'de oynamaya hak kazanmıştır. Ancak, 2006-07 sezonunda, Süper Lig'e çıkan kadrosunu büyük ölçüde değiştirmesinin faturasının ağır ödeyen kulüp, Beşiktaş'la 2 maçla berabere kalmasına ve evinde Fenerbahçe ve Trabzonspor'u yenmesine rağmen 22 puanla sonuncu olarak yeniden 1. Lig'e düşmüştür. 2007-08 sezonunda Hüsnü Özkara yönetimindeki kulüp, 1. Lig'i 58 puanla 3.sırada tamamlayarak play-off oynamaya hak kazanmıştır. Play-off'a lig 3.sü olarak katılan Sakaryaspor, lig 6.sı Boluspor ile eşleşmiş, Ali Sami Yen Stadı'nda oynanan play-off müsabakasında normal süre ve uzatmalar 2-2 bitmiş, penaltılarla gülen taraf Boluspor olmuştur.
            </p>
            <p>
                Bu maç kulüp için de dönüm noktası olmuş ve zor günler başlamıştır. Mali problemlerin arttığı 2008-2009 sezonunda takım ikili averajla tarihinde ilk kez 2. Lig'e düşmüştür. 2010 yılında defalarca haciz yaşayan kulüpten, 1987-88 Federasyon Kupası dahi haczedilmek istenmiş ama taraftarlar bu duruma mani olmuştur.
                2010-11 sezonu sonunda ise play-off maçlarında Antalya Mardan Stadı'nda Konya Şekerspor'u 3-1, Bugsaşspor'u normal süresi 1-1 biten maçta penaltılarla 6-5 ve finalde Bandırmaspor'u 5-1 yenerek tekrar 1. Lig'e dönmüştür. Ancak transfer yasağı nedeniyle kulüp zor günler geçirmiş ve 2011-2012 sezonunda 3 yıl aradan sonra mücadele ettiği 1. Lig'de ligi 17.sırada tamamlayarak tekrar 2. Lig'e düşmüştür. Mali olarak zor günlerin devam ettiği 2012-2013 sezonununu 2. Lig Kırmızı Grup'u son sırada tamamlayarak, tarihinde ilk defa 3. Lig'e düşmüştür. 2013 Şubat ayında mali problemler nedeniyle genel seçimde aday çıkmayınca bir ilk yaşanmış ve Taraftarlar ve Futbolcular yönetime seçilmişlerdir.
                Sakaryaspor, 2013-2014 sezonunu 3. lig 2. grupta 37 puan ve -12 averajla 15. sırada bitirmiştir. 2014 Eylül ayında yıllarca süren transfer yasağı kalkmıştır.
                2014-2015 sezonunda uzun süre liderlik mücadelesi verdiği 3. Lig 2.grubu 3.sırada bitirmiş ve play-off'a hak kazanmış, yarı finalde BB Erzurum'u elemiş ancak finalde Ankara Demirspor' a yenilmiştir. 2015-2016 sezonunda 3. Lig 2.grupta mücadele etmiş ve lige çok iyi başlamasına rağmen ligi 12.sırada bitirmiştir.
            </p>
            <p>
                Sakaryaspor'un kuruluşunun 51.Yıldönümü şerefine şampiyonluk için 2016-2017 sezonu seçilmiştir. Kadrosuna Ferhat Yazgan, Erçağ Evirgen ve Murat Hacıoğlu gibi Tecrübeli futbolcuları, teknik Heyetine ise Tuncay Şanlı, Mehmet Aurelio gibi eski millî futbolcuları katmıştır. Tuncay Şanlı ayrılıp Osman Özdemir takımın başına geçmiştir. Sezonu grupta 2. tamamlamış Play-Off finalinde Diyarbekirspor'u 2-1 mağlup ederek Spor Toto 2. Lig'e yükselmiştir.
                2018-19 2. Lig Beyaz grupta yer alan Sakaryaspor Ahmet Yıldırım ile başladığı sezonda, 4. haftanın ardından İsmail Ertekin ve 28. haftanın ardından Şaban Yıldırım yönetiminde ligde mücadele etti. 34 maçta 20 galibiyet, 9 beraberlik ve 5 mağlubiyet aldı. 69 puan toplayarak grubunu 4. tamamladı ve play-off oynamaya hak kazandı. Play-off çeyrek finalinde Samsunspor'u 2 1-0 ve 0-0'lık, yarı finalde Sarıyer'i 4-0 ve 0-0'lık maçlar sonucunda eleyerek finale yükseldi. Bursa Büyükşehir Belediye Stadyumu'nda Fatih Karagümrük ile oynanan final maçında 2-0 mağlup olan Sakaryaspor 1. Lig'e çıkma şansını son maçta kaybetti.
            </p>
                
        </div>
        
     
        <div class="Kadro">
            <h1 id="Baslik2">KADROMUZ</h1>
            <br><br>
            <img src="Resimler/kadromuz.png" width="1500" height="1000">
        </div>
        <h1 id="Baslik3"> ŞEHRİN DELİKANLILARI: TATANGALAR! </h1>
        
        <div class="tatanga">
            
            <p>
                1989 senesinde maçlara gidip gelen Sakaryaspor Altyapısı oyuncuları, yine bir İstanbul deplasmanı sonrası kendi maçlarından sonra, A takımdaki ağabeylerini izlemek için tribünde yerlerini alırlar. İstanbul’dur, “yedi tepe”dir, yakın bir deplasmandır derken “yedi tepe”den Sakarya Nehri her defasında fazlasıyla kalabalıkla akar o zamanlarda Yeşil Siyah’a destek için. Kalabalık ki uzun konvoylar halinde, kalabalık ki binlercesi, delicesine…
            </p>
            <p>
                O sezon, tribün adına çok fazlasıyla terslik yaşanmaktadır. Altyapı oyuncuları kaderin onları nereye götüreceğini bilmeden tanıklık ederler olanlara. Öylesine bir sezondur ki; rakiplerin Beşiktaş, Trabzon, Galatasaray, Fenerbahçe gibi takımlar olduğu maçlarda, Sakarya Atatürk Stadı’nda 4/3’ü rakip takım taraftarları olmak üzere maçlar oynanmaktadır. 4/1’lik bir alanda içleri günden güne kemirilen Altyapı oyuncuları…Aslında bardağın son damlası oluyor gittikleri İstanbul deplasmanı onlara. “Birşeyler yapma zamanı geldi” diyorlar.
            </p>
            <p>
                Sakaryaspor İbrahim Müftüoğlu başkanlığında o sezon küme düşüyor ve altyapı oyuncuları kendilerini kapı önünde buluyorlardı. Sakaryaspor altyapısı başarısızlıklardan sorumluymuş gibi dağıtılıyor ve iç kemirilen vakitler daha da artıyordu onlar adına. Her şey belki de o zamanlarda dediğimiz gibi altyapıdan başlıyor. Küllerden yeniden doğmak gibi.
            </p>
            <p>
                O dönemlerde yeni bir film girmiştir vizyona. Başrollerinde Kevin Costner ve Mary McDonnell’ın oynadığı Dances With Wolves yani türkçesiyle “Kurtlarla Dans”. Kırıntı Fuat vardır bir de o zamanlar. Hep vizyonda olan başrollerini Sakaryaspor Altyapısı’nın oynadığı filmde. Kırıntı Fuat “Kurtlarla Dans” etmeye gider. Filmden çok etkilenir. Hemen arkadaşlarının yanına gelip, zaten kurulma aşamasında olan tribün grubundaki arkadaşlarına “Buldum!” der. “Evreka!” yani. “İsmimiz Tatanka olmalı!” diye biraz da heyecanla söylenir durur. İçleri Sakaryaspor gidişatıyla taş olmuş ve ellerini taşın altına koymaya karar vermiş gençler, “Tatanka nedir?” diye sorar Kırıntı Fuat’a. Fuat anlatır uzun uzun.
            </p>
            <p>
                Tatanka isminin, Kurtlarla Dans filminde, savaşçı kızılderili kabilesi Sioux topluluğunun (Hunkpapa bölgesinde yaşadıklarından Hunkpapa Sioux kabilesi de denir), en değer verdiği, yaşayışında mânâ, duruşunda berklik olan bizonlara verdiği addır Tatanka. Güçlüdür, korkusuzdur, kutsaldır, değerlerine inançlıdır, haksızlıklara karşı savaşçıdır, yaşadığı yere tamamıyla sahiplenen bir varlıktır Tatanka. Derin anlamları vardır Sioux kabilesi için Tatanka’nın. Sioux kabilesinin reisi Iyotanka’nın (Iyotake de denir) önüne takıdır Tatanka. Her kızılderili gibi de derindir Tatanka Iyotanka. Aynen altyapı sonrası büyük bir kent sahipleniş savaşı başlatan geleceğin yıldızları gibi..
            </p>
            <p>
                Tatanka adının anlamını benimseyip, yapmak istediklerine en uygun olduğunu düşündüklerinden fikir birliğine vardı altyapı gençleri, tribün grubu ismi konusunda. Tatankalar dediler kendilerine, Nevada eyaletinin bizonları Sakarya Nehri’ne geldi. Nehrin çocukları, bizon olup koşmaya başladı. İlk pankartları Tatankalar adı ile maçlarda boy gösteriyor, sonrasında söyleniş zorluğu bakımından Tatanka adını Tatanga yapıyordu grubu kuranlar. Pankartlarını değiştiriyorlar, Tatangalar olup Sakarya Atatürk Stadı’na renk, heyecan, kulüp olmaktan ötelik getiriyorlardı.
            </p>
            <p>
                Sakaryaspor taraftarının bittiği, Sakaryaspor Kulübü’nün bitmek üzere olduğu öylesine bir dönemde 15-16 tane gencin var ettikleri isimdir aslında Tatanga. İLk kurulduğu dönemlerde civardan “Sizler örgüt müsünüz?”, “Amacınız nedir?” sorgulamalarıyla karşılaşsalar da misyonları, vizyonları ve tribünden aldıkları şehir sevgileriyle yollarına koyuluyorlardı.6-1’lik Eyüp maçı sonrası, Sakaryaspor kadrosunun Savaşlar, Gökhanlar, Sancarlar, Atillalar, Muratlar’dan oluştuğu dönemde Sakaryaspor play-off finallerine kalıyordu. İşte tam o sıralarda Tatangalar ilk maçları olan Antalya maçına hazırlanıyorlardı.
            </p>
            <p>
                Nasıl tezahürat edeceklerini, maçta neler yapacaklarına dair kararlar alıp, uygulamak için kolları sıvıyorlardı. Antalya taraftarı da o sene kalabalık gelmiştir ve maç başlar. Takımı ateşleyen güçlü bir koro olmayı o maçta aralarında konuşan Tatangalar 50 civarı kişi olmayı beklerken 500 kişilik bir kalabalığın onlara eşlik ettiğini görünce şaşırırlar. Şehirde sessizliğe bürünmüş potansiyel, Tatangalar’ın “sefa gelmiş hoş gelmiş” pankartıyla tribünlere yeşil-siyah koro halinde “Merhaba” der..
            </p>
            <p>
                ..ve Sakarya Atatürk Stadı o gün kulakları sağır eder…
            </p>
        </div>
        </div>
    </body>
</html>
